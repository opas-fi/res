Aloitan JUMALAN, laupiaan Armahtajan, nimeen.
Kun taivas rikki repeytyy,
kun tähdet hajalle pirstoutuvat,
kun virrat tulvivat vuolaina,
ja haudat avautuvat,
saa jokainen sielu tietää, mitä on tehnyt ja mitä laiminlyönyt.
Oi, ihminen, mikä on vietellyt sinut jaloa Herraasi vastaan,
joka on luonut sinut, tehnyt sinut täydelliseksi ja sopusuhtaiseksi?
Haluamaansa muotoon Hän on sinut valanut.
Voi, te sanotte tuomiota valheeksi,
mutta totisesti on yläpuolellanne vartijoita,
jaloja kirjoihin merkitsijöitä,
jotka tuntevat tekonne.
Totisesti saavat hurskaat osakseen taivaan autuuden,
ja totisesti joutuvat jumalattomat helvetin tuleen,
he joutuvat sinne tuomion päivänä
eivätkä he voi sitä mitenkään välttää.
Käsitätkö, mikä Tuomion päivä on?
Vieläkin: käsitätkö, mikä Tuomion päivä on?
Se on päivä, jona yksikään sielu ei mahda mitään toisen hyväksi. Herran on kaikki valta sinä päivänä.
