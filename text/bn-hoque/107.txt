আল্লাহর নাম নিয়ে (আরম্ভ করছি), (যিনি) রহমান (--পরম করুণাময়, যিনি অসীম করুণা ও দয়া বশতঃ বিশ্বজগতের সমস্ত সৃষ্টির সহাবস্থানের প্রয়োজনীয় সব ব্যবস্থা অগ্রিম করে রেখেছেন), (যিনি) রহীম (--অফুরন্ত ফলদাতা, যাঁর অপার করুণা ও দয়ার ফলে প্রত্যেকের ক্ষুদ্রতম শুভ-প্রচেষ্টাও বিপুলভাবে সাফল্যমণ্ডিত ও পুরস্কৃত হয়ে থাকে)।
তুমি কি তাকে দেখেছ যে ধর্মকর্মকে প্রত্যাখান করে?
সে তো ঐ জন যে এতীমদের হাঁকিয়ে দেয়,
আর গরীব-দুঃখীকে খাওয়ানোর ক্ষেত্রে উৎসাহ দেখায় না।
অতএব ধিক্ সেইসব নামায-পড়ুয়াদের প্রতি --
যারা স্বয়ং তাদের নামায সন্বন্ধে উদাসীন,
যারা নিজেরাই হচ্ছে লোক-দেখিয়ে,
আর যারা নিষেধ করে সাহায্য-সহায়তাকরণ।
